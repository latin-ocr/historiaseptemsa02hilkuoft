-3—

aut dum nimium inflati et turgidi uento potius quam sciencia
instar uesice crepitum dantis nichil aliud quam uerba uentosa
boatu maximo proferunt et tam diu sicut stipula uel nebula
estiua uento rapta hac illacque per inane aeris seruntur, donec
penitus euanescant. Fuerunt eciam alii philosophantes, quos 5
melius dixerim delirantes, qui nec uerum nec uerisimile quid
dicentes ad tantam eciam stulticiam deuenerunt, ut quibusdam
monstruosprum fabularum laruis repertis diuersas partes sibique
repugnantes coniungere niterentur monstrisque libros suos re-
plentes monstruosam larualemque paginam hominibus traderent. 10
Horum tamen omnium studia diuersa magnam utilitatem sequenti·
bus attulerunt, quia, dum regionum ciuitatumque leges et iura
commemorant, dum prauorum bonorumque mores et actus descri-
bunt hominum, dum his ridiculosis fabulis detinentur, et uice io·
culatorum humane miserie solatium prebuerunt et, quid eligendum 15
quidue respuendum foret, posterorum iudicio reliquerunt. Ego
autem dum ueterum recolo studium, dum eorum ammiror ingenia,
cuiusdam regis gesta, sub quo et cui mira contigerunt, subito
in memoriam deuenerunt. Que quia adhuc scriptoribus intacta
uel forsitan incognita permanebant, timens ne tanta tanti regis ⁶20
opera paulatim successu temporis a memoria hominum omni
cum tempore laberentur, presumpsi ea quamquam elinguis et
ydiota, quamquam nullius discipline scienciam assecutus, saltem
qualicumque stillo describere, non tam materiam phaleratis
uerborum pompis cupiens colorare uel ut uerius decolorare 25
dicam, quam materie ueritatem, prout res geste sunt, simplici
pedestrique calamo satagens declarare. Nec tamen idcirco pre-
sumptionis seu temeritatis argui me dignum iudico, si opus
supra uires meas conatus sum aggredi, cum non ostentationis
uel inanis glorie causa hoc attemptauerim, sed solius exercicii 30
gracia et amore gestorum. Ceterum rogo te, o lector, si quid
incultum uel minus apte positum reppereris, dones ueniam
sciasque me non multum in Prisciani regulis desudasse, necdum
me in florigeros Quintilliani Tulliique ortulos recubasse. Verum
de his hactenus satis dictis ianuam feliciter narrationis nostre 35

capiamus.

1 aut] ut. — 6 deluantes. — 24 non tam] notam. — 33 cipriani.

 

