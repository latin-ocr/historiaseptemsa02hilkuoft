-2-

uestram dico sanctitatem, me totum conferens non quidem ut uos
per me firmior aut clarior reddamini, sed ut ego per uos et clarior
et melior efficiar, presens opusculum de rege et septem sapien-
tibus editum, primicias scilicet ingenioli mei, uestre paternitati
5 transmisi, et ut >a uestre Minerue regula corrigatur et a uobis
auctoritatem mutuet et patrocinium. Accipiat itaque uestra
dignacio libellum uestro nomini consecratum, accipiat inquam
primos fructus plante, quam plantauit amicus uester, dominus
Henricus, monasterii mei uenerabilis dispensator, utque uobis de
10 cetero si quid contigerit me scribere reuerenter assurgam, huic
libello uos patronum, non iudicem prebeatis. Ceterum rogo
uos obnixius ut super⁴ hoc michi rescribere dignemini, quatinus
uestra rescriptio inserta opusculo eidem auctoritatem prebeat et
tutelam. Bene ualete, sanctissime pater.
15 Ueterum philosophorum studium hoc totum fuit rerum ueri-
tatem proprietatemque multiplici uarioque sermone disquirere,
regum bella et illustrium gesta uirorum, prout temporum de-
cursus declarabant, proprie et nude describere, rerum gestarum
fidem et temporum noticiam in exemplumet in admiracionem
20 posteris relinquentes. Vnde non modicum sui laboris precium
consecuti ad tanti honoris fastigium attigerunt, ut supra iura
concessa mortalibus ritu deorum statuis aureis cultuque diuino
meruerint uenerari. Horum autem exemplo modernorum quidam
incitati, sed eorum dicendi modum nequaquam sequentes animum
25 et studium ad mendatia conuerterunt malueruntque falsas laudes
uel uituperia commentari quam puram in propatulo positam dicere
ueritatem, conati insuper fermento mendatii meram ac simplicem
ipsam corrumpere ueritatem et ueritatis pallio mendatium obum-
brare, siquidem propriis uoluntatibus tracti, prout libido, non
30 ratio animo suggerebat, alios aliis non tam ueris quam adulatoriis
laudibus preferentes indignos et immeritos usque ad celi cul-
mina extulerunt, alios itidem eodem irrationabili mentis impetu
rabido ore carpentes frustatim ad Tartara direxerunt, per omnia
inequales, dum hos uel illos supra modum laude uel vituperio
35 deprimunt uel extollunt. Illud etenim laudabile Oratii ‘medium
tenere' nescientes in duo collacteralia uicia dextra leuaque
medii posita sibique contraria corruerunt, dum aut nimium im-
mundi etesordidi more reptilium serpentiumque humi serpunt
et ut perol, immo spurci, paludes amant et sordibus delectantur,

4 scilicet] similiter.

